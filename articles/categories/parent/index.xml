<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>Parent on </title>
    <link>https://little-dragons.github.io/web/articles/categories/parent/</link>
    <description>Recent content in Parent on </description>
    <generator>Hugo -- gohugo.io</generator>
    <language>en-us</language>
    <lastBuildDate>Sun, 24 Nov 2019 09:40:11 +0700</lastBuildDate>
    
	<atom:link href="https://little-dragons.github.io/web/articles/categories/parent/index.xml" rel="self" type="application/rss+xml" />
    
    
    <item>
      <title>การเลี้ยงลูกในสังคมยิว</title>
      <link>https://little-dragons.github.io/web/articles/posts/israel-kids/</link>
      <pubDate>Sun, 24 Nov 2019 09:40:11 +0700</pubDate>
      
      <guid>https://little-dragons.github.io/web/articles/posts/israel-kids/</guid>
      <description>ต้องอ่าน เพื่ออยู่ในรอยต่อศตวรรษอย่างผู้ชนะ
 &amp;ldquo;ฉันอยากเป็นแม่ของมหาเศรษฐี&amp;rdquo; คุณกล้าพอที่จะพูดประโยคนี้กับลูกไหม เรื่องราวต่อไปนี้เป็นเรื่องจริงของหญิงชาวจีนเชื้อสายยิวท่านหนึ่ง
ในปี 1992 ตอนที่ฉันตัดสินใจย้ายจากเมืองจีนไปปักฐานใหม่ยังอิสราเอล ลูกชายคนโตอายุ 13 ลูกชายคนที่สองอายุ 12 ส่วนลูกสาวคนเล็ก 10 ขวบ ฉันให้ลูกๆอยู่เมืองจีนไปก่อน ที่ตัดสินใจย้ายไปอิสราเอลในตอนนั้น ก็เพราะทนอยู่ในสภาพเดิมๆไม่ได้แล้ว พ่อของฉันเป็นชาวยิวขนานแท้ ย้ายหนีสงครามโลกครั้งที่ 2 มาอยู่เมืองจีน แต่งงานกับแม่ฉันซึ่งเป็นหญิงจีน หลังฉันเกิดไม่นาน แม่ก็ทิ้งพวกเราสองพ่อลูกไป พ่อฉันเสียตอนฉันอายุ 12 ฉันกลายเป็นเด็กกำพร้าเต็มตัว พอโตขึ้น ฉันได้ทำงานในโรงงานถลุงเหล็ก หลังแต่งงานก็มีลูก 3 คน แต่แล้วสามีก็ทิ้งพวกเราไป มันเป็นความทรงจำที่เต็มไปด้วยความขมขื่น พอดีเป็นช่วงเวลาที่จีนกับอิสราเอลเปิดสัมพันธไมตรีระหว่างประเทศขึ้นมา ด้วยจิตใจที่อยากหนีให้พ้นๆจากดินแดนแห่งความทุกข์ใจ ฉันเลยกลายเป็นพวกอพยพกลุ่มแรกที่ขอย้ายจากจีนไปอยู่อิสราเอล
ตอนถึงอิสราเอลใหม่ๆ ความเป็นอยู่ยากลำบากกว่าอยู่ในเมืองจีนเสียอีก ฉันไม่เข้าใจภาษาฮีบรูยุคใหม่ของอิสราเอลเลย (ภาษาฮีบรูแบบโบราณที่พ่อเคยสอนฉันไว้บ้าง เขาเลิกใช้กันแล้ว) ท่ามกลางหมู่คนที่ฉันไม่รู้จักใครเลย แถมยังเป็นบ้านเมืองที่ฉันไม่คุ้นเคย เลยไม่ทราบว่าจะเริ่มทำมาหากินอะไร เงินที่พกติดตัวไปจากเซี่ยงไฮ้คงพอยาไส้ได้สักสามเดือน แต่ฉันมุ่งมั่นว่าต้องหาวิธีอยู่ให้รอด และจะต้องรับลูกๆมาอยู่กับฉันให้ได้ ฉันเริ่มเรียนภาษาเพื่อสื่อสารให้รู้เรื่อง แล้วฉันก็ตัดสินใจตั้งแผงริมถนนขายเปาะเปี๊ยะทอดยึดเป็นอาชีพไว้ก่อน วันๆจะมีกำไรสิบกว่าซิเกิล (หนึ่งซิเกิลเท่ากับเก้าบาทไทยโดยประมาณ) พอการค้าเล็กๆน้อยๆของฉันพอจะพึ่งพาได้ เดือนพฤษภาคมปี 1993 ฉันรับลูกทั้งสามคนมาอยู่ด้วยกันที่อิสราเอล
ตอนอยู่ที่เมืองจีน แม้จะลำบากแค่ไหนก็ตาม แต่ฉันไม่เคยให้ลูกๆต้องลำบากด้วย พอมาอยู่ที่นี่ ฉันก็ยังคงเลี้ยงลูกในแบบเดิมๆ ซึ่งมันก็คงไม่ต่างจากคนจีนทั่วไป ทุกวันหลังลูกๆ ไปโรงเรียน ฉันกขายปอเปียะไป พอตกบ่ายเลิกเรียน พวกเขาก็จะมาหาฉันที่แผง ฉันก็จะเก็บร้านเลิกขาย แล้วเริ่มหุงหาอาหารมื้อเย็นให้ลูกๆได้กินกัน</description>
    </item>
    
    <item>
      <title>&#39;ภูมิ&#39; นักพัฒนาซอฟต์แวร์ผู้หยุดการศึกษาไว้ที่ ม.4 เพื่อเริ่มการเรียนรู้ตลอดชีวิต</title>
      <link>https://little-dragons.github.io/web/articles/posts/phoomparin-interview/</link>
      <pubDate>Sun, 24 Nov 2019 09:20:11 +0700</pubDate>
      
      <guid>https://little-dragons.github.io/web/articles/posts/phoomparin-interview/</guid>
      <description>ภูมิ-ภูมิปรินทร์ มะโน : January 3, 2019. ThePotential.org.
   ภูมิ คือเด็กหนุ่มที่รู้ว่าตัวเองชอบอะไรตั้งแต่มัธยมต้น และเลือกที่จะลาออกตั้งแต่ชั้น ม.4 เพื่อเดินต่อในฐานะโปรแกรมเมอร์ กองหลังสำคัญคือพ่อแม่ ที่สร้างพื้นที่ปลอดภัย เมื่อเดินไปสู่พื้นที่ใหม่ๆ ภูมิจะรู้เสมอว่า ‘จะไม่เกิดอะไรขึ้น’ เพราะพ่อแม่พร้อมรองรับ สำหรับภูมิ การไม่ได้เกรด 4 ไม่ได้หมายความว่าไม่เก่ง คุณอาจจะเป็นนกที่โบยบินได้เก่ง แต่ใครก็ไม่รู้มาบอกว่าให้คุณว่ายน้ำ…แค่นั้นเอง   เรียน ม.4 ไปได้เพียงเทอมเดียว ภูมิ-ภูมิปรินทร์ มะโน เด็กหนุ่มวัย 15 ปีก็ตัดสินใจลาออกจากโรงรียน เพราะรู้สึกว่าอยู่กับสิ่งที่ไม่ชอบมานานพอแล้ว
ย้อนไปไกลกว่านั้น ราวๆ ม.ต้น ด.ช.ภูมิปรินท์ ปฏิบัติการ ‘แฮคระบบโรงเรียน’ เพราะสนใจเรื่อง software security จู่ๆ อาจารย์เดินมาเห็นเข้า (เพราะดันทำในห้องคอมโรงเรียน) แทนที่อาจารย์จะว่ากล่าวหรือลงโทษ กลับเห็นแวว ชวนไปแข่งในสนามต่างๆ จนคว้ามาหลายรางวัล
ปัจจุบันภูมิเป็นนักพัฒนาซอฟต์แวร์ หรือ software developer ที่อายุน้อยที่สุดของบริษัท OmniVirt สตาร์ทอัพสัญชาติไทยในแคลิฟอร์เนีย สหรัฐอเมริกา
ด้วยวัยเพียง 17 ปี
เริ่มรู้สึกว่าสิ่งที่เราเรียนอยู่ไม่ตอบโจทย์ตั้งแต่ตอนไหน ตอน ม.1-ม.2 รู้สึกว่าตอนเรียนเราไม่สามารถเลือกได้ว่าสิ่งไหนบ้างที่เราอยากจะเรียนรู้เพิ่มเติม ต่างจากในมหาวิทยาลัย ถ้าผมสนใจเรียนความปลอดภัยของซอฟต์แวร์หรือสนใจเรื่องอะไรเป็นพิเศษ ก็สามารถลงเรียนหนักๆ ได้ แต่มัธยมเราต้องเป็นทุกอย่าง ไม่ได้เจาะลึกกับอะไรสักอย่าง 12 ปีสำหรับการศึกษาผมคิดว่ามันเป็นเวลาที่เยอะมาก เวลานี้สามารถเอาไปใช้ทำอย่างอื่นอย่างจริงจังได้ดีกว่า</description>
    </item>
    
    <item>
      <title>CODING คืออะไร ครูไทยพร้อมไหม ทำไมหนูต้องเรียน</title>
      <link>https://little-dragons.github.io/web/articles/posts/what-coding/</link>
      <pubDate>Sun, 24 Nov 2019 07:20:11 +0700</pubDate>
      
      <guid>https://little-dragons.github.io/web/articles/posts/what-coding/</guid>
      <description>กระทรวงศึกษาธิการประกาศให้ Coding เป็นหลักสูตรที่นักเรียนทั่วประเทศต้องเรียนอย่างเป็นทางการ (National Standards) ภายในเดือนพฤศจิกายน 2562 โดยเริ่มตั้งแต่ชั้น ป.1
 Coding คือ ส่วนหนึ่งของหลักสูตรวิทยาการคำนวณที่บรรจุอยู่ในกลุ่มสาระเทคโนโลยี
 เป้าหมายโดยรวมของหลักสูตรวิทยาการคำนวณ มุ่งเน้นให้นักเรียนฝึกคิดอย่างเป็นระบบ ค้นเจอปัญหาและเงื่อนไข รู้เหตุและผล เข้าใจกระบวนการทำงานเพื่อแก้ไขปัญหา ซึ่งเป็นทักษะสำคัญและจำเป็นสำหรับเด็กในศตวรรษใหม่
 ตัวอย่างการเรียน Coding ในเด็กเล็กคล้ายกับการเล่นเกม เช่น เกมบันไดงู โดยให้ฝึกคิดหาทางออกทีละขั้น ผ่านการคิดและออกคำสั่งลูกศร ซ้าย-ขวา-หน้า-หลัง
   พฤศจิกายนนี้เด็กๆ ป.1 ป.2 ป.4 ป.5 ม.1 ม.2 ม.4 และ ม.5 จะได้เรียน Coding พร้อมกันทั่วประเทศ ในฐานะหลักสูตร National Standards
คำถามพื้นฐานอย่าง Coding คืออะไร เรียนไปทำไม มีประโยชน์อย่างไร อาจสำคัญเท่าๆ กับ เรา-ในที่นี้คือเด็กในฐานะผู้เรียน และครูในฐานะผู้สอน พร้อมแล้วหรือยัง สำหรับการเรียนรู้ครั้งนี้
The Potential สนทนาอย่างจริงๆ จังๆ กับ ดร.เขมวดี พงศานนท์ ผู้อำนวยการฝ่ายบริหารเครือข่ายและพัฒนาครู สถาบันส่งเสริมการสอน วิทยาศาสตร์และเทคโนโลยี (สสวท.</description>
    </item>
    
    <item>
      <title>โอบกอดบุตรหลาน ฟังเสียงเขา ลดเสียงเรา ประสบการณ์เก่าใช้ไม่ได้กับอนาคต</title>
      <link>https://little-dragons.github.io/web/articles/posts/communicate/</link>
      <pubDate>Sun, 24 Nov 2019 06:20:11 +0700</pubDate>
      
      <guid>https://little-dragons.github.io/web/articles/posts/communicate/</guid>
      <description>ภิญโญ ไตรสุริยธรรมา : December 28, 2018 ThePotential.org.
 “เราฟังลูกค้าได้ ฟังเจ้านายได้ ฟังลูกน้องได้ แต่ทำไมเราไม่เคยเปิดใจฟังลูกตัวเองบ้าง” “เรามีเวลาเล่นเฟซบุ๊ค ดูละคร ส่องไอจี แต่ไม่มีเวลาสนทนาเรื่องปัญหาและอนาคตลูก เรา outsource การศึกษาให้กับโรงเรียนได้ แต่การสร้างอนาคต เราต้อง insource กลับมาสนทนากับลูก” “ในอนาคต ลูกต้องเป็นผู้กำหนดธงนำ ธงต้องมีหนึ่งเดียว และเป็นธงของลูก ไม่ใช่ธงของพ่อแม่” ทั้งหมดนี้คือบทข้อคิดเล็กๆ น้อยๆ จาก ภิญโญ ไตรสุริยธรรมา ที่หวังว่าน่าจะเป็นประโยชน์กับพ่อแม่และบุตรหลาน   แม้จะออกตัวว่า ไม่อยากสนทนาเรื่องการศึกษา เนื่องจากไม่ใช่ผู้เชี่ยวชาญ และไม่ได้มีความชำนาญเฉพาะ แต่เมื่อแม่ของลูกสาววัย 13 ถาม นักเขียนเจ้าของผลงานซีรีส์ ‘ปัญญา’ ทั้ง FUTURE (ปัญญาอนาคต), PAST (ปัญญาอดีต) และ ONE MILLION (ปัญญาหนึ่งถึงร้อยหมื่น) ภิญโญ ไตรสุริยธรรมา จึงลองตอบด้วยประสบการณ์แบบฉับพลันทันที ด้วยหวังว่าข้อคิดเล็กๆ น้อยๆ เหล่านี้ จะมีประโยชน์กับพ่อแม่และบุตรหลาน ซึ่งกำลังวางแผนสร้างอนาคตในโลกที่เปลี่ยนแปลงรุนแรงเช่นปัจจุบัน
ทำไมคุณถึงบอกว่าอุปสรรคของคนรุ่นใหม่ คือการไม่รู้จักตัวเอง เราอยู่ในประเทศหรือในสังคมที่ไม่ได้สอนให้เด็กคิด ไม่ได้อนุญาตให้เด็กคิด ว่าแท้จริงแล้วเด็กอยากเป็นอะไร หรือศักยภาพสูงสุดของเขาคืออะไร เราออกแบบความคิดให้กับเด็กโดยความคิดของพ่อแม่ เพราะเราถูกสอนมารุ่นต่อรุ่น ให้พ่อแม่คาดหวังต่อเด็กว่าจะเติบโตเป็นอย่างนี้ๆ เพราะฉะนั้นเด็กจึงไม่ได้ถูกฝึกให้คิดตั้งแต่เด็ก เมื่อไม่มีระบบคิด… แค่การคิดเรื่องตัวเอง เด็กยังไม่ได้รับอนุญาตให้คิดเลยว่าตกลงอนาคตของตัวเองจะเป็นอย่างไร ความชอบของตัวเองที่แท้จริงคืออะไร หัวใจสูงสุดของตัวเองคืออะไร</description>
    </item>
    
  </channel>
</rss>