<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ประวัติศาสตร์ on </title>
    <link>https://yosarawut.github.io/knowledge-base/articles/us/tags/%E0%B8%9B%E0%B8%A3%E0%B8%B0%E0%B8%A7%E0%B8%B1%E0%B8%95%E0%B8%B4%E0%B8%A8%E0%B8%B2%E0%B8%AA%E0%B8%95%E0%B8%A3%E0%B9%8C/</link>
    <description>Recent content in ประวัติศาสตร์ on </description>
    <generator>Hugo -- gohugo.io</generator>
    <language>en-us</language>
    <lastBuildDate>Wed, 20 Nov 2019 10:17:05 +0700</lastBuildDate>
    
	<atom:link href="https://yosarawut.github.io/knowledge-base/articles/us/tags/%E0%B8%9B%E0%B8%A3%E0%B8%B0%E0%B8%A7%E0%B8%B1%E0%B8%95%E0%B8%B4%E0%B8%A8%E0%B8%B2%E0%B8%AA%E0%B8%95%E0%B8%A3%E0%B9%8C/index.xml" rel="self" type="application/rss+xml" />
    
    
    <item>
      <title>กระบวนการทำมัมมี่คืออะไร ?</title>
      <link>https://yosarawut.github.io/knowledge-base/articles/us/english/posts/mummies/</link>
      <pubDate>Wed, 20 Nov 2019 10:17:05 +0700</pubDate>
      
      <guid>https://yosarawut.github.io/knowledge-base/articles/us/english/posts/mummies/</guid>
      <description>ภายในพีระมิด สุสานของฟาโรห์ผู้ล่วงลับ มีห้องที่ผนังได้รับการสลักลวดลายละลานตา และอาจมีสิ่งของต่างๆ ทั้งเสื้อผ้า อาหาร หรือแม้กระทั่งเรือ แต่สิ่งสำคัญอย่างยิ่งคือโลงหินโบราณ และโถที่เรียกว่า โถคาโนปิก (Canopic Jars) รวมทั้งร่างของฟาโรห์ผู้นั้นก็หลับไหลอยู่ในโลงหินเป็นเวลาหลายพันปี ในสภาพ “มัมมี่”
ชาวอียิปต์โบราณมีความเชื่อว่าผู้ที่ทำความดีจนจะได้ใช้ชีวิตนิรันดร์โดยใช้ร่างนั้นในโลกหลังความตาย การทำมัมมี่จึงไม่ใช่แค่การจัดการกับร่างของผู้ตาย แต่เป็นการเตรียมสภาพแวดล้อมให้ผู้ตายเมื่อฟื้นขึ้นมาในโลกหลังความตายด้วย การออกแบบภายในพีระมิดจึงคล้ายกับวังของฟาโรห์เพื่อให้ฟาโรห์รู้สึกคุ้นเคย ไม่เพียงแต่ฟาโรห์เท่านั้นที่ถูกทำให้เป็นมัมมี่ ผู้ที่มีกำลังทรัพย์มากพอ(รวยพอ)ก็จะสั่งทำโลง สร้างสุสาน และพัฒนาการเก็บรักษาร่างให้คงอยู่ได้นานที่สุดด้วย
ก่อนที่จะมีการทำมัมมี่ (Mummification) อย่างเป็นระบบร่างของผู้เสียชีวิตไม่ว่าจะอยู่ชนชั้นไหนของสังคมจะถูกฝังในหลุมฝังเล็กๆ กลางทะเลทราย ทำให้เกิดสภาพมัมมี่ตามธรรมชาติ เพราะอากาศที่ทั้งร้อนทั้งแห้งทำให้ร่างที่ถูกฝังแห้งจนกลายเป็นมัมมี่ที่ไม่มีการพันผ้าใด ๆ การทำมัมมี่เกิดขึ้นครั้งแรกราว 3,500 ปีก่อนคริสตกาล จากนั้นก็ได้รับการพัฒนาขึ้นเรื่อยๆ จนเทคนิคการทำมัมมี่ที่ซับซ้อนที่สุดถูกพัฒนาขึ้นเมื่อ 1,550 ปีก่อนคริสตกาลนี้เอง
กระบวนการทำมัมมี่ มีดังนี้ เริ่มจากการชำระล้างร่างด้วยน้ำจากแม่น้ำไนล์และไวน์จากพืชตระกูลปาล์ม ผ่าช่องที่ลำตัวด้านซ้ายให้สามารถนำอวัยวะภายใน ทั้งตับ ปอด ลำไส้ และกระเพาะออกมาล้าง จากนั้นอัดด้วยเกลือเนทรอนเพื่อดึงน้ำออกจากเนื้อเยื่อ ในสมัยนั้นผู้คนไม่รู้ว่าสมองมีหน้าที่อะไร จึงไม่คิดจะเก็บไว้ในร่างของมัมมี่ผู้ที่ทำมัมมี่จะใช้ตะขอสอดเข้าไปในจมูกเพื่อคว้านเอาสมองออกมาทิ้ง
แล้วคนสมัยนั้นคิดว่าอวัยวะอะไรที่ควบคุมความคิด? คำตอบคือ “หัวใจ” ผู้ทำมัมมี่จึงเก็บหัวใจไว้ในร่าง เมื่อจัดการอวัยวะภายในเรียบร้อย จะฝังร่างในเกลือเนทรอนเพื่อดึงความชื้นทั้งด้านนอกด้านในตัวออก ทิ้งไว้หลายสิบวันจนแห้ง แล้วล้างเกลือออก ทาน้ำมันที่ผิว ส่วนตับ ปอด กระเพาะ ลำไส้ที่เอาออกมาหมักเกลือไว้ เมื่อแห้ง บางยุคก็นำกลับเข้าไปภายในร่างกาย หรือบางยุคก็นำไปใส่โถคาโนปิกแล้วใส่ขี้เลื่อยเข้าไปในร่างแทนอวัยวะภายใน
ถัดไปจะพันร่างด้ายแถบผ้าลินิน โดยจะพันจากส่วนหัวก่อน ตามด้วยนิ้วทีละนิ้ว แขน ขา จนครบ ระหว่างการพันแต่ละชั้นจะแทรกทั้งเครื่องรางต่างๆและคัมภีร์ของผู้มรณะ (Book of the Dead) เมื่อเสร็จสิ้นจึงนำเข้าโลง ที่ซ้อนกันเป็นชั้นๆ แล้วทำพิธีฝังต่อไป นอกจากร่างของมนุษย์แล้ว ยังมีการทำมัมมี่สัตว์ ตั้งแต่กระทิง แมว นก หรือกระทั่งจระเข้ด้วย</description>
    </item>
    
  </channel>
</rss>