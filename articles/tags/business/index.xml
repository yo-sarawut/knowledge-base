<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>Business on </title>
    <link>https://little-dragons.github.io/web/articles/tags/business/</link>
    <description>Recent content in Business on </description>
    <generator>Hugo -- gohugo.io</generator>
    <language>en-us</language>
    <lastBuildDate>Sun, 24 Nov 2019 22:40:11 +0700</lastBuildDate>
    
	<atom:link href="https://little-dragons.github.io/web/articles/tags/business/index.xml" rel="self" type="application/rss+xml" />
    
    
    <item>
      <title>28 &#43; 37 บทเรียนที่ได้จากหนังสือ Principles ของ Ray Dalio</title>
      <link>https://little-dragons.github.io/web/articles/posts/book-review-principles-2/</link>
      <pubDate>Sun, 24 Nov 2019 22:40:11 +0700</pubDate>
      
      <guid>https://little-dragons.github.io/web/articles/posts/book-review-principles-2/</guid>
      <description>by Nopadol : 12/08/2019 Source : Nopadol&amp;rsquo;s Story.   หนังสือเล่มนี้ ต้องบอกว่าอ่านมาตั้งแต่ออกใหม่ ๆ เป็นเล่มภาษาอังกฤษ และสารภาพว่า ด้วยความหนา กว่าจะอ่านจบนานเลยครับ และไม่นานมานี้ ก็ได้เล่มแปลภาษาไทย จากผู้แปลก็มาอ่านอีกรอบ
และก็ได้ให้สัญญาไว้กับหลาย ๆ ท่านว่า อยากเห็นมุมมองของผมในการอ่านหนังสือเล่มนี้ เลยมาเขียน Book Review สิ่งที่ผมได้จากการอ่านหนังสือเล่มนี้ครับ
และตามสไตล์ของผมคือ ผมคงไม่มาสรุปหนังสือทั้งเล่มนะครับ ยิ่งเล่มนี้ ผมคิดว่ามีคนสรุปดี ๆ หลาย ๆ ท่าน ลอง Search หาดูได้ครับ แต่ผมขอสรุปเป็นบทเรียนที่ได้เป็นข้อ ๆ นะครับ และก็ไม่ได้หมายความว่าจะครอบคลุมทุกเรื่องในหนังสือเช่นกันครับ เอาเฉพาะที่ผมคิดว่าเป็น Highlight เช่นกัน
หนังสือเล่มนี้มี 3 ตอนหลักครับ ตอนแรก “ผมมาจากไหน” เป็นตอนที่เล่าประวัติความเป็นมาของ Ray Dalio ซึ่งก็น่าสนใจแต่ถ้าหนังสือเล่มนี้มีแต่ตอนนี้ ผมก็คงไม่ซื้อมาอ่าน เพราะถึงแม้ว่าเขาเป็นคนที่ประสบความสำเร็จอย่างมาก แต่ถ้าอ่านเฉพาะตอนนี้เราก็อาจจะถอดรหัสความสำเร็จออกมาได้ยาก
 Highlight สำหรับผมอยู่ที่ตอนที่ 2 คือ หลักการชีวิต และ ตอนที่ 3 คือหลักการทำงานนี่แหละครับ ดังนั้น Highlight ที่ผมกำลังจะสรุปจะอยู่ที่ 2 ตอนนี้เป็นหลักนะครับ</description>
    </item>
    
    <item>
      <title>รีวิวหนังสือ: Business as Unusual</title>
      <link>https://little-dragons.github.io/web/articles/posts/book-review-business-as-unusual/</link>
      <pubDate>Sun, 24 Nov 2019 21:50:11 +0700</pubDate>
      
      <guid>https://little-dragons.github.io/web/articles/posts/book-review-business-as-unusual/</guid>
      <description>โดย รวิศ หาญอุตสาหะ : 11/11/2019 Source : missiontothemoon.co.   รูปภาพจาก Number 24 x Shutterstock.com
วันนี้จะมารีวิวหนังสือเล่มหนึ่งชื่อ Business as Unusual สร้างความสำเร็จที่แตกต่าง ภายใต้โลกที่รอการเติมเต็ม เขียนโดย คุณปิยชาติ อิศรภักดี ผู้เป็นผู้เขียน แบรนด์ดิ้ง 4.0 นะครับ
หนังสือเล่มนี้ต้องเล่าอย่างนี้ก่อนว่า เป็นหนังสือที่มองเห็นภาพใหญ่ครับ แล้วก็ทำให้เราได้นึกถึงประเด็นต่างๆ ที่มากกว่าสิ่งที่เราเห็นแบบวันต่อวัน ซึ่งผมชอบนะเพราะตอนนี้ผมกำลังทำ Business Plan ของปีหน้าอยู่นะครับ แล้วก็หนังสือเล่มนี้พูดหลายอย่างที่ผมจะเอาไปใช้จริงๆ
ในแง่ของการคราฟต์ Business Direction มันเป็นกระบวนการทางการตกผลึกทางความคิดอันหนึ่ง เขาบอกว่าหนังสือเล่มนี้คือการเชื่อมโยงและสรุปความเข้าใจในภาพรวมเพื่อจะไปหาคำตอบว่า ต่อไปนี้หลักการของการดำเนินธุรกิจจะเป็นอย่างไร
เขาเขียนไว้ว่า
 “เพื่อทำให้ธุรกิจตนเองสามารถเติบโตได้อีกครั้ง และคำตอบในครั้งนี้มีอยู่แค่สองคำตอบ หากไม่มองที่ความยั่งยืนก็คงที่จะต้องปล่อยให้ธุรกิจของตนเองตกลงไปในหุบเหวแห่งการเปลี่ยนแปลง การเปลี่ยนแปลงครั้งนี้จะไม่ได้เกิดขึ้นในระดับการดำเนินงานหรือระดับ operation ที่ผ่านมา แต่เกิดขึ้นในระดับที่ต้องกลับมาในระดับที่จะต้องนิยามของความหมายของการทำธุรกิจขึ้นมาใหม่เลยทีเดียว”
 คุณค่า ประเด็นแรกที่เขาพูดถึงเป็นประเด็นเรื่องของคุณค่า (Value)
Value ที่เกิดขึ้นใหม่มีความซับซ้อนมากๆ ทั้งในเชิงมิติ ผู้คนที่เกี่ยวข้อง แล้วก็ในเรื่องของประเด็นด้วย อำนาจการต่อรองของการทำธุรกิจในตอนนี้อยู่ในมือของผู้บริโภค ทั้งในแง่ของการตอบโจทย์เชิงบุคคลและการตอบสนองต่อจุดยืนทางสังคม ซึ่งเราก็เห็นเคสหลายอย่าง
เคสไนกี้ก็เป็นเคสหนึ่งที่ชัดเจน คงจะไม่แปลกเกินไปถ้าจะบอกว่าความสัมพันธ์ในเชิง Value ไม่ว่าจะเป็นในเรื่องของประเทศ เรื่องของสังคมรอบข้างอะไรพวกนี้ (หรือเราอาจจะเรียกมันว่า Value System ก็ได้นะครับ) ที่เปลี่ยนไป มันเปลี่ยนไปเยอะ ทำให้ความคาดหวังและความคิดต่อเรื่องนี้มันเปลี่ยนนิยามของคำว่าธุรกิจที่เราเคยรู้จักไปเลย</description>
    </item>
    
    <item>
      <title>รีวิวหนังสือ: Principles</title>
      <link>https://little-dragons.github.io/web/articles/posts/book-review-principles/</link>
      <pubDate>Sun, 24 Nov 2019 21:40:11 +0700</pubDate>
      
      <guid>https://little-dragons.github.io/web/articles/posts/book-review-principles/</guid>
      <description>โดย รวิศ หาญอุตสาหะ : 02/02/2019 Source : missiontothemoon.co.     หนังสือเล่มนี้มีค่าไม่น้อยไปกว่าการเรียน MBA ของผมเลยครับ แต่ละพาร์ทของหนังสือเป็นดังนี้ พาร์ทที่ 1: เป็นพาร์ทชีวิตของบุคคลต่างๆ เช่น เรย์ ดาลิโอ ที่เป็นที่ปรึกษาให้หลายบริษัทอย่างแมคโดนัลด์ และบุคคลผู้สร้างความเปลี่ยนแปลงอย่างสตีฟ จอบส์ หรืออีลอน มักส์ พาร์ทที่ 2: หลักการแห่งชีวิต ไม่ว่าจะเป็นเรื่องความฝัน ความตั้งใจ ความเจ็บปวด พาร์ทที่ 3: หลักการในการทำงาน ซึ่งประกอบด้วย 2 ส่วนสำคัญได้แก่ คน และวัฒนธรรมองค์กร   ไม่ต้องสงสัยเลยว่าหนังสือเล่มนี้ เป็นหนังสือที่ดีที่สุดเล่มนึงที่ผมเคยอ่านมาในชีวิต และปกติผมจะไม่คิดพิมพ์ประโยคนี้ แต่หนังสือเล่มนี้พลาดแล้วจะ “เสียใจ” ครับ ใครได้อ่านก่อนตั้งแต่ยังอายุน้อย ๆ ถือว่าโชคดี
ผมคิดว่าหนังสือเล่มนี้มีค่าไม่น้อยกว่าการไปเรียน MBA ของผมอย่างแน่นอนครับ
ผมซื้อหนังสือเล่มนี้ให้พ่อ แม่ พี่เขย ผู้ใหญ่ที่เคารพ และทีมงาน เพราะการปรากฏตัวของหนังสือที่ดีขนาดนี้ต้องบอกว่าเป็นสิ่งที่หลายสิบปีอาจจะมีให้เห็นซักเล่มนึง ก่อนจะอ่านบทความนี้แนะนำว่าควรว่าง ๆ ก่อนนะครับ เพราะบทความนี้ยาวกว่าบทความปกติของผมมาก
8 เหตุผลที่หนังสือเล่มนี้ดีมาก  ผู้เขียนเป็นหนึ่งในบุคคลที่หลักแหลมที่สุดของโลกในสายงานที่เขาทำ กองทุน บริดจ์วอเตอร์ แอสโซซิเอท (Bridgewater Associates) ที่เขาก่อตั้งโดยเริ่มต้นจากอพาร์ทเมนต์ของตัวเอง ปัจจุบันได้กลายมาเป็น กองทุนบริหารความเสี่ยง (Hedge Fund) ที่ใหญ่ที่สุดในโลก วิธีคิดของ เรย์ (Ray) นั่นถือว่าล้ำสมัยไปเป็นสิบ ๆ ปี และผมเชื่อว่าโครงสร้างทางความคิดนี้คือสิ่งที่ใกล้เคียงที่สุดที่เราควรจะใช้เป็นบรรทัดฐานในการออกแบบโลกที่มี AI, big data, IoT ฯลฯ เข้ามาเป็นส่วนหนึ่งในชีวิตประจำวันของเรา หนังสือเล่มนี้ถูกถ่ายทอดอย่างละเอียด ตั้งใจ และมีความเป็นระบบ (systematic) มาก ผู้เขียนหนังสือเล่มนี้เล่าประสบการณ์ส่วนตัวที่ทำเองทั้งสำเร็จและล้มเหลว โดยไม่ต้องอ้างอิงทฏษฏีอะไร จะว่าไปทฏษฏีหลายอย่างที่เราใช้ ๆ กันอยู่มาจากแนวคิดของผู้เขียนด้วยซ้ำ บริดจ์วอเตอร์ ก่อตั้งขึ้นก่อนที่ผมจะเกิดซะอีก แต่แนวคิดที่ถูกเขียนไว้อยู่เหนือกาลเวลา ไม่ดูเก่าหรือล้าสมัยแม้แต่น้อย สามารถนำมาปรับใช้กับสถานการณ์ปัจจุบันได้เลย เรย์ คือบุคคลที่ทำนายเหตุการณ์สำคัญ ๆ ด้านเศรษฐศาสตร์และการเงินได้อย่างแม่นยำมาหลายครั้งแล้ว ซึ่งเป็นข้อพิสูจน์ได้ว่านี่คือของจริง ไม่ใช่โชคช่วย หนังสือเล่มนี้ไม่ได้ให้แค่แนวคิดเฉพาะเรื่องธุรกิจ แต่เป็นเรื่องชีวิตด้วย เพราะงานกับเรื่องส่วนตัวนั้นแยกกันไม่ออกจริงๆครับ แนวคิดเรื่องการบริหารคนของเรย์ คนที่ว่านี้หมายถึงคนอื่นและตัวเองด้วย เป็นหนึ่งในวิธีการบริหารคนที่สุดยอดที่สุดที่ผมเคยอ่านมา  หลังจากอ่านหนังสือเล่มนี้จบผมเชื่อว่าอย่างน้อยที่สุดคุณจะเปลี่ยนวิธีคิดกับการทำงาน การบริหารชีวิต การลงทุน และการวางแผนอนาคตของคุณ</description>
    </item>
    
    <item>
      <title>สุพจน์ ธีระวัฒนชัย เมื่อความจนหมักบ่มเกิดเป็นโรงเบียร์เยอรมันตะวันแดง”</title>
      <link>https://little-dragons.github.io/web/articles/posts/tawandang-german-brewery/</link>
      <pubDate>Sun, 24 Nov 2019 13:55:11 +0700</pubDate>
      
      <guid>https://little-dragons.github.io/web/articles/posts/tawandang-german-brewery/</guid>
      <description>Source : thepeople.co : 05/10/2019.
 “ผมไม่อยากยากจนอีกต่อไป” ประโยคแรกในหนังสือ&amp;ldquo;เมื่อความจนเฆี่ยนตีผม&amp;rdquo;ที่ถ่ายทอดประสบการณ์ชีวิตและการทำธุรกิจของ สุพจน์ ธีระวัฒนชัย จากชีวิตที่ยากลำบากในวัยเด็ก ถูกความจนและความล้มเหลวเฆี่ยนตีซ้ำแล้วซ้ำเล่า หมักบ่มบาดแผลจากความพ่ายแพ้ สะสมจนกลายเป็นหัวหอกผู้บุกเบิกวงการเบียร์ไมโครบริวเวอรี่ สร้างอาณาจักรโรงเบียร์เยอรมันตะวันแดงขึ้นในช่วงภาวะเศรษฐกิจฟองสบู่แตก และยืนหยัดฝ่าฟันยาวนานได้ถึง 20 ปี
ด้วยความที่สุพจน์ชื่นชอบนิยายกำลังภายใน โดยเฉพาะสำนวนการประพันธ์ของมังกรโบราณโกวเล้ง ไม่แปลกที่เขาร่ายกวีเปรียบเทียบชีวิตของเขาว่า ความจนเหมือนแส้บาง ๆ ที่คอยเฆี่ยนตีเรา โดยแส้แรกที่เฆี่ยนตีเขา หวดลงมาตั้งแต่เขาเพิ่งจำความได้
 “วันนี้หวนกลับไปคิด สังคมตอนนั้นเป็นสังคมที่พ่อแม่เราไม่มีการศึกษา พ่อผมจบ ป.4 ส่วนแม่ ป.2 ยังไม่จบเลย ญาติพี่น้องฝั่งพ่อแม่ไม่ได้รับการศึกษาเหมือนอย่างทุกวันนี้ ครอบครัวในยุคนั้นจะมีลูกเยอะ ครอบครัวผมมีลูกห้าคน สิ่งหนึ่งที่ตามมาคือความยากลำบาก พวกเราไม่ได้กอดเงินถุงเงินถังเกิดมา มันก็ต้องต่อสู้ภายใต้สภาพที่พ่อแม่ไม่มีการศึกษา ต้องอาศัยครูพักลักจำ อย่างพ่อผมทำงานปั๊มโลหะ แม่ทำขนมขาย มีงานสุจริตอะไรได้เงินก็ทำหมดทุกอย่าง”
 ชีวิตเด็กผู้ชายในครอบครัวเชื้อสายจีนที่เติบโตมาในย่านวรจักร ที่ถูกปลูกฝังการสืบทอดขนบขงจื้อจากรุ่นสู่รุ่น ทำให้ภาระผูกพันของสุพจน์ในฐานะลูกชายคนโต คือการหาเงินเพื่อแบ่งเบาภาระทางบ้านตั้งแต่อายุไม่ถึงสองหลัก
 “ผมเป็นลูกชายคนโต ความเป็นขงจื้อมันติดตัวมาตั้งแต่เด็ก มันรู้สึกว่าทนไม่ได้ต้องทำอะไรสักหน่อย เริ่มจากการยืมเงินแม่มาสิบบาท มาตั้งแผงขายขนมหน้าบ้าน ไปหาน้ำอัดแก๊สตราสิงห์เกาะลูกโลก ไปซื้อขนมปังแผงมาแบ่งขายก้อนละสลึง แล้วก็ขยายไปเรื่อย ๆ”
 ปี 2518 มีเหตุการณ์ที่ทำให้ครอบครัวของสุพจน์ต้องโยกย้ายไปอยู่ที่ตลาดโบ๊เบ๊ โดยแม่ของเขาได้หาทุนเพื่อซื้อจักรเย็บผ้ามือสอง หาไม้มาทำโต๊ะทำงานเล็ก ๆ และเจียดเงินเกือบพันบาทซื้อกรรไกรตราตุ๊กตาคู่ เพื่อเริ่มต้นธุรกิจรับจ้างตัดเย็บเสื้อผ้า เนื่องจากตึกที่เซ้งมีขนาดเล็กแค่พอวางจักรเย็บผ้า ผ้าส่วนใหญ่ที่สั่งเตรียมมาเลยต้องกองไว้หน้าบ้านในตอนกลางวัน พอจะเปิดร้านค่อยขนเข้ามาเก็บไว้เต็มชั้นหนึ่งของบ้าน ซึ่งกองผ้านี่เองที่เป็นเตียงนุ่ม ๆ สำหรับสุพจน์ที่เพิ่งเข้าเรียนที่สวนกุหลาบ</description>
    </item>
    
    <item>
      <title>แผนระยะยาวของ Toyota เมื่อถึงวันที่โลกเมินเครื่องยนต์ และคนไม่ซื้อรถ</title>
      <link>https://little-dragons.github.io/web/articles/posts/toyota-reveals-future-strategy/</link>
      <pubDate>Sun, 24 Nov 2019 06:40:11 +0700</pubDate>
      
      <guid>https://little-dragons.github.io/web/articles/posts/toyota-reveals-future-strategy/</guid>
      <description>บทความคุณภาพ อาจจะยาว แต่อยากให้อ่านครับ ได้ความรู้ (และไม่ใช่การโฆษณาประชาสัมพันธ์) เมื่อโลกจะไม่มีเครื่องยนต์สันดาปภายใน..เมื่อคนซื้อรถน้อยลง และคนที่ซื้อก็ไม่ได้อยากขับ Toyota จะเตรียม “เล่นกับอนาคต” ในแบบนั้นไว้อย่างไรบ้าง บทความนี้มีคำตอบ เมื่ออ่านจบ เราจะมองเห็นแนวโน้มของอนาคตอันใกล้ ซึ่งจะเปลี่ยนแปลงวิธีที่เรามองรถไปอย่างสิ้นเชิง
 ความเปลี่ยนแปลงเกิดขึ้นรอบตัวเราอยู่เสมอ และเมื่อมีหนึ่งอย่างที่เปลี่ยนไป อีกสิบอย่างก็จะต้องเปลี่ยนตามอย่างเลี่ยงมิได้
วันหนึ่ง เราใช้นาฬิกาไก่ขันเพื่อปลุกให้ตื่น ฟังวิทยุจาก Walkman พาหญิงที่คุณแอบชอบไปถ่ายรูปแถวเซ็นเตอร์พอยท์ด้วยกล้องฟิล์ม กลับบ้านไปจะโทรคุยเล่าให้เพื่อนฟังก็ต้องใช้โทรศัพท์บ้าน นั่นคือถ้าพี่สาวคนโตของคุณไม่ได้ใช้มันอยู่ อยากดูทีวีก็ต้องตบตีกับน้อง อยากดูวิดิโอก็ต้องไปเช่าจากร้านหน้าปากซอย โทรศัพท์มือถือทั้งบ้านมีเครื่องเดียว คือของพ่อ เครื่องละเกือบแสนบาท อันเท่าท่อนแขนและทำได้แค่ใช้โทร และเห็นได้ชัดว่าพ่อไม่ได้ใช้มันเพื่อโทรหาแม่หรอก
อีกวันหนึ่งเราตื่นมา แล้วก็นึกขึ้นได้ว่า ทุกอย่างที่เราเคยทำเมื่อ 30 ปีก่อนด้วยอุปกรณ์มากมายหลายชิ้น ณ บัดนี้สามารถทำได้ด้วย สมาร์ทโฟนแบนๆเครื่องเดียว
ใครบางคนเคยพูดไว้เมื่อกว่า 10 ปีที่แล้วว่า ไปรษณีย์จะตาย ..แล้ว Fast Forward มาปี 2019 ไปรษณีย์ตายมั้ย? ไม่ตาย แถมถุงกระเป๋าของบุรุษไปรษณีย์ประจำซอยชินเขตของเราเมื่อก่อนลีบเล็ก มีแต่จดหมาย ทุกวันนี้พองราวลูกนิมิตยักษ์ห้อยออกมาจากสองข้างของมอเตอร์ไซค์ มีแต่พัสดุ สินค้า สารพัดอย่าง ทำเอาค่าสัมประสิทธิ์แรงเสียดทานอากาศสูงปรี๊ด
คุณจะเห็นได้ว่าเทคโนโลยี ทำได้ทั้งก่อกำเนิดสิ่งใหม่ และส่งเสริมให้สิ่งเก่าๆถูกกลืนกินไปกับเวลาอย่างช้าๆ แต่ถ้ามีการปรับตัวให้ทันการ คุณจะลอยอยู่เหนือคลื่นกาลเวลาอย่างสง่างามแถมอาจจะรุ่งกว่าเดิมเสียด้วยซ้ำ
Toyota เอง ก็เป็นบริษัทที่ทำรถ ซึ่งเป็นองค์ประกอบของชีวิตมนุษย์อย่างหนึ่งซึ่งมีการแข่งขันทางด้านเทคโนโลยีอย่างรุนแรง อยู่ภายใต้สภาวะที่ต้องพึ่งพาหลายปัจจัย พร้อมจะรุ่ง และพร้อมจะล่มได้ทุกครั้งที่ปฏิทินพลิกหน้าไป แล้วพวกเขามีแผนอย่างไรที่จะอยู่ให้รอดพ้น และยังสามารถคงความเป็นผู้นำทางธุรกิจต่อไปนานที่สุดเท่าที่จะทำได้ ไม่กลายเป็นองค์กรล้าหลังที่ค้นพบทางแก้เมื่อทุกอย่างสายเกินไป</description>
    </item>
    
  </channel>
</rss>